<HTML>
<script src="prog.js"></script><script LANGUAGE="JAVASCRIPT">
PrintTitel('Zaterdag 2 oktober 1999');
</script>

<link href="style.css" rel=stylesheet type="text/css">

<BODY marginheight=0 marginwidth=3>
<h1>Een goed begin van de dag</h1>
<P>De afgelopen nacht had het nauwelijks geregend en het beloofde een mooie 
dag te worden. Toen ik opstond (5:15 uur) hoorde ik Steven al enthousiast 
roepen dat de rivier zo'n 2,5 meter gezakt was. Ik ging kijken en ik zag 
het vlot nu bijna verticaal hangen, tegen de steile oever van de rivier 
aan. Het dikke touw waarmee het vlot bevestigd was aan een boom stond nu 
behoorlijk onder spanning, want het vlot woog zo'n 80 &agrave; 90 kg. 
Gisteravond dreef het vlot vanwege het hoge water nog gewoon op de rivier.</P>

<P>We braken de tent af; dit was zo gepiept. Als we naar de rivier keken, 
dan was het duidelijk dat de waterkolken veel minder hevig waren dan 
gisteren. De angst om weer een paar meter onder water gezogen te worden, 
was nu dus ook veel minder. Het plan was dus om uit de kom te komen 
door ons eerst een stukje stroomafwaarts te laten meevoeren. Als we 
aan de kant van de kom zouden komen waar de 'normale' stroming vlakbij was, 
dan zouden we daar keihard naar toe gaan zwemmen. Voordat we vertrokken 
bonden we nog een heel dik stuk bamboe onder ons vlot. Deze verdwaalde 
bamboe-stam hadden we gisteren in de rivier gevonden. Bamboe heeft een 
enorm drijfvermogen, omdat er allemaal holle kamers in zitten. Onze 
bamboe was echter al in een verregaande staat van ontbinden, zodat de 
meeste luchtkamers lek waren. Toch gaf het ons duidelijk meer 
drijfvermogen. V&oacute;&oacute;rdat we in de jungle waren fantaseerden we over een 
vlot van bamboe. Hoger in de bergen (waar we het vlot gebouwd hadden) 
komt echter helemaal geen bamboe voor; het blijkt alleen in lagere 
gebieden voor te komen.</P>
<h1>Kommen zijn er om getrotseerd te worden!</h1>
<P>Voordat we werkelijk vertrokken aten we onze laatste pak crackers op 
en een klein zakje doppinda's. Dit was het allerlaatste voedsel dat 
'direct eetbaar' was (op ons noodrantsoen na). Met veel kracht lieten 
Steven en Richard het vlot te water. Vervolgens bond ik met erg zere 
handen de tassen weer zo strak mogelijk vast op het vlot. Mijn handen 
waren op veel plekken open, ze waren dik en er zat veel vuil in. Bovendien
sneed het dunne touw enorm in mijn handen. De malariapillen die we eigenlijk gisteren al hadden 
moeten innemen, hadden we niet paraat. Toen we eenmaal in de kom dreven, 
was iedereen super-geconcentreerd: het moet gewoon lukken! Het was 
rond 8:00 uur. Ik had een hele lange stok vast die ik slechts &eacute;&eacute;n keer 
zou gebruiken: zo hard mogelijk afzetten op het moment dat we van de 
oever vandaan gaan. Daarna zou de rivier veel te diep zijn voor een 
afzetstok. Toen we er bijna waren, telden we met zijn drie&euml;n af, zodat 
we alledrie op het zelfde moment al onze kracht konden geven. Ik zette 
af en daarna zwommen we zo hard als we konden richting de andere kant 
van de rivier. Aan het einde van een kom bevindt zich altijd een soort 
splitsing. Vaar je nog net op het randje van de kom, dan maak je een 
bocht en vaar je weer terug (jammer j&ocirc;h). Vaar je iets meer in de 
richting van de overkant van de rivier, dan word je meegenomen door 
de 'normale' stroming en ben je ontsnapt! Gelukkig was het laatste 
bij ons van toepassing, alhoewel we tot op het laatste moment ons 
helemaal hebben moeten geven.</P>
<h1>Yes!!</h1>
<P>We hadden weer een behoorlijk overwinningsgevoel en bovendien kwam de 
zon ook steeds vaker door de wolken een kijkje nemen... Zodra we heel 
in de verte een inham of kom zagen, dan begonnen we uit voorzorg meteen 
fanatiek te zwemmen. Alleen op deze wijze is het mogelijk uit de meeste 
kommen te blijven. Door het lagere water, was alles wat minder wild dan 
gisteren en voeren we ook iets minder snel. Dit geldt echter 
niet voor de hele rit: we kwamen &eacute;&eacute;n keer in een stroomversnelling bij 
een bocht van de rivier. Het vlot schuurde verticaal tegen de rotswand 
aan en sloeg bijna over de kop. De Efteling is hier echt niets bij! 
Ook kwamen we een keer in een heel 
ondiepe stroomversnelling waar de rotsen maar zo'n 30 cm onder het 
water zaten. "Benen binnenboord!!" riepen we dan. Het vlot schudde 
bijna uit elkaar! Later bleek dit ook te zijn gebeurd. Op een gegeven 
moment zagen we een keurig afgezaagd stammetje vlak naast ons vlot 
drijven. "He, kijk daar", zei een van ons, "dit stammetje kunnen we 
nog wel gebruiken!". Een stammetje van precies de goede dikte en lengte 
vlak naast ons vlot... Dat kon maar een ding betekenen: het stammetje 
was van ons vlot losgeraakt en was onderdeel van de basis! 
<h1>De zon komt weer door de bomen</h1>
Vanaf 10:00 
uur gingen we op zoek naar een pauzeer-plekje (het blijft koud in het 
water) en rond 10:30 uur lieten we ons in een inham drijven. Dit was een 
heel geschikte plek! We hadden een open plekje waar de zon door kwam 
en het was hier veel minder steil. We wilden van deze geweldige dag 
profiteren en planden om rond 12:00 uur weer te vertrekken. Op deze plek 
konden we heerlijk koken, alhoewel de meeste aanstekers en lucifers 
die we hadden niet meer werkten. Tip: koop nooit van die dure watervaste 
lucifers, want als ze een klein beetje nat zijn doen deze het ook niet! 
Gelukkig had Richard nog een droge aansteker. Ik kookte met rivierwater 
dat er heel schoon uit zag. Als het minimaal 5 minuten kookt, dan is 
Hadex in principe niet nodig en het eten smaakt stukken beter! We aten 
rijst met sambal, laos, zout en olie. Dat smaakte nog beter dan ik dacht!</P>
<h1>Warm van boven en koud van onder</h1>
<P>Iets voor 12:00 uur begon Richard met het repareren van de boeg van het vlot. 
De boeg had zo'n dreun gehad, dat het touw waarmee de uiteinden aan 
elkaar zaten, gebroken was. Ik bond de tassen weer op het vlot. We 
hadden genoeg betadine, alcoholdoekjes, gaasjes, pleisters en verbandjes mee
om al onze wondjes (mijn handen!) heel veel keren te verzorgen, maar 
het was te chaotisch. We hadden simpelweg geen tijd om ze te verzorgen.
Veel medische spullen waren bovendien nat geworden in 
Steven's tas. Rond 12:15 uur vertrokken we voor de tweede rit van de dag. 
De zon werd steeds scherper en het varen ging uitstekend. Toch hadden we het 
nog wel koud, vooral Richard. Alhoewel Ries weinig probeerde te laten 
merken, zag zijn gezicht er koud en ongeveer 2 keer zo klein uit. We 
werden wat luier met het preventief zwemmen om de inhammen te ontwijken. Als we
een kom aan zagen komen, dan wachtten we de situatie steeds vaker af.
Als de zon je overhemd bijna gedroogd heeft en het water is koud, 
dan is het namelijk een drempel om weer fanatiek te gaan zwemmen in het koude water.
Zodoende kwamen we nog enkele keren in een inham waar we weer vrij 
gemakkelijk uit kwamen. Ik dacht een keer een blauw zeil te zien en 
dacht dat daar een soort tent stond. Enthousiast wees ik naar de plek: 
het bleek gewoon een stukje blauwe lucht tussen de bomen te zijn. 
Iets verder kwamen we langs een houten huisje; dit was het laatste 
huisje dat we zagen op de heenweg. </P>
<h1>Kamperen of doorvaren?</h1>
<P>We overlegden of we naar het eerste dorpje door zouden varen of dat 
we zo snel mogelijk kamp op zouden zetten. Doorvaren ging gepaard met 
een risico: als zou blijken dat we niet voor het donker in Sadap (het eerste 
dorpje) zijn, dan zouden we in het donker moeten aanmeren, de tent opzetten 
en al onze andere zaakjes regelen. Dat is niet te doen en bovendien zeer gevaarlijk!! Toen we een 
inham zagen met heel veel drijvend bamboe, was de beslissing snel genomen. 
We zouden hier ons kamp opzetten en morgen het vlot verbeteren met 
bamboe, zodat we aan zouden komen met een vlot die tenminste drijft! 
Bovendien konden we hier de tent opzetten met bamboe, dit materiaal 
is hiervoor uitermate geschikt. We verdeelden de taken. Ik ging bamboe 
zagen, Richard zou de zijtakken van de gezaagde bamboestammen afhakken 
en Steven zou het bamboe naar ons kamp brengen dat zo'n 25 meter verder 
was. Opeens begon het te onweren en te regenen.</P>
<h1>Visite!</h1>
<P>Vlak nadat het begon te regenen, kwam er een klein houten bootje met een Indonesi&euml;r. Hij vroeg 
dingen, maar hij hing ook een eigen verhaal op. Uit zijn verhaal 
konden we opmaken dat hij van ons avontuur op de hoogte was (hij had 
het meerdere keren over 'tiga orang Belanda' (drie Nederlanders) en 
'rimba' (jungle) ). Eerst besteedden we weinig aandacht aan deze man. 
Hij kwam aan wal en hield zijn verhaal nog een keer. Hij gebaarde 
naar zijn bootje. Wij mochten met hem mee. Alhoewel ik in eerste 
instantie echt niet mee wilde, kregen we alledrie toch steeds meer 
gemengde gevoelens. Het onweerde en het ging steeds harder regenen. 
Na 8 dagen in de jungle te hebben geleefd was het grootste deel van 
onze bepakking nat. We hadden overal wondjes en mijn handen deden enorm 
veel pijn. Om voor het donker klaar te zijn met alles, zouden we nog 
behoorlijk hard moeten doorwerken. Door mee te gaan, konden we misschien 
ook nog een leuk avontuurtje beleven! We spraken af dat Kil (zo heette 
hij) ons naar Sadap zou brengen, het eerste dorpje langs de rivier.
<h1>Kil kan toveren</h1>
<P>Omdat we het vlot achter moesten laten, demonteerden we deze zo snel 
mogelijk. Het touw hadden we immers nodig voor een eventuele volgende 
jungle-trip. Kil bleek een heel behulpzame man. Hij had kleine voeten 
die bij de tenen heel breed werden en hij zag er sterk en gezond uit. 
Hij hielp fanatiek mee met het losknopen van het touw. Ik gaf Ries 
mijn zakmes, zodat hij de strakke knopen door kon snijden om tijd te 
winnen. Opeens liet Ries het zakmes per ongeluk in het water vallen; we stonden immers in het 
water te werken. De rivierbodem liep z&oacute; steil naar beneden, dat ik 
mijn zakmes meteen al had afgeschreven. Toch probeerde Ries hem op te 
duiken, tot 3 keer aan toe. Tevergeefs... Kil vroeg wat er aan de hand 
was en Ries zei 'parang kecil di sungai!' (klein kapmes in de rivier). 
Ik voegde er nog 'parang merah' aan toe (rood kapmes). Hij begreep het 
en verdween onder het water. Na circa 35 seconden kwam hij 5 meter 
verderop weer boven water en hij hield met een glimlach mijn zakmes 
in de lucht! De tovenaar!</P>
<h1>De vredige avond in 'rumah teman'</h1>
<table align=right cellspacing=2 cellpadding=0><tr>
<td width=424><img align=left src="2a22b.jpg" border=2></td></tr>
<tr><td width=424><h3 align=right clear=all>We komen net uit de jungle. Hier in 'rumah teman' 
werden we hartelijk ontvangen en konden we lekker rijst met vis eten.</h3></td></tr></table>
<P>We stapten in de stromende regen in het kleine houten bootje van Kil op 
weg naar Sadap. E&eacute;n persoon moest constant water uit het bootje scheppen.
De rand van het bootje stak maar enkele centimeters boven het water 
uit. Verrassend genoeg was Sadap slechts ongeveer 1 km verderop. Kil 
begeleidde ons naar een klein huisje waarin veel mensen zaten. Er was 
geen wc en de keuken was een hokje waar een vuurtje brandde. We dachten 
dat het Kil's huis was, maar later bleek het een 'rumah teman' (huis 
voor vrienden) te zijn. We kregen rijst met 'iekan asin' (erg zoute 
vis). De visjes waren gezout en in de zon gedroogd waardoor ze lang 
bewaard kunnen worden. Om te eten, hoefde je ze alleen even te bakken, 
maar ze bleven hard. Ook kregen we elk een paar hele pepertjes. 
Ondanks de eenvoud van het eten, genoten we er enorm van en we konden 
ons helemaal vol eten. De gastheer vroeg steeds of we meer wilden en 
we aten elk wel drie borden vol (exclusief het bord). We probeerden een gesprek aan te knopen. 
<table align=left cellspacing=2 cellpadding=0>
<tr><td width=315><img align=left src="3s04m.jpg" border=2></td></tr>
<tr><td width=315><h3>In deze keuken werd ons heerlijke eten bereid.</h3></td></tr>
<tr><td width=315><img align=left src="3s06m.jpg" border=2></td></tr>
<tr><td width=315><h3>Een gesprek aanknopen...</h3></td></tr>
<tr><td width=315><img align=left src="3s05m.jpg" border=2></td></tr>
<tr><td width=315><h3>Sommige van deze mensen gaan morgen zelf voor twee
maanden de jungle in.</h3></td></tr>
</table>
We hadden 6 dagen geen Indonesisch meer gepraat en we waren behoorlijk 
uitgeput, zodat een gesprek wat meer moeite kostte dan normaal. We 
pakten onze zeiknatte woordenboekjes en iedereen kwam om ons heen 
zitten. Kil was niet zo'n prater. Hij ging later weg; we hebben hem 
nooit meer terug gezien en hierdoor hebben we hem niet echt kunnen bedanken. E&eacute;n
persoon (Ding) zocht wel heel veel contact. Hij was goed ontwikkeld 
en kwam volgens mij van Java. Hij wist ook veel van Nederland, van 
voetbal en hij praatte een klein beetje Engels. We kregen koffie met 
suiker en zelfs ik dronk nu koffie mee. Het gesprek ging door, maar Ries 
viel in slaap op de hardhouten vloer met gaten erin. Zo'n 15 mensen 
in dit huis zouden morgen voor 2 maanden vertrekken naar de jungle. 
Ze namen 1000 kg rijst mee en verder geen voedsel, want dat zouden ze uit 
de jungle halen. Ze gingen in de jungle op zoek naar een heel speciaal 
soort hout dat niet brand maar gloeit en een bepaalde aroma afscheidt. 
Dit hout levert Rp 2.000.000 per kg op en wordt onder andere gebruikt 
in de parfum-industrie. De jungle waar ook wij waren, is &eacute;&eacute;n van de 
weinige plekken op de wereld waar dit hout te vinden is. Even later 
gingen Steven en ik ook slapen op de hardhouten vloer.</P>
<br clear=all><A HREF="dag0310.html">Naar de volgende dag</A>  |  <A HREF="je_start.html">Index</A>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR>
</BODY></HTML>


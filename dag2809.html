<HTML>
<script src="prog.js"></script><script LANGUAGE="JAVASCRIPT">
PrintTitel('Dinsdag 28 september 1999');
</script>

<link href="style.css" rel=stylesheet type="text/css">

<BODY marginheight=0 marginwidth=3>

<H1>Een nacht zonder regen zou een wonder zijn</H1>
<P>Ondanks dat er in het buitenzeil van de tentconstructie geen kuilen meer 
zaten, was ik die nacht toch nat geworden door de regen. De naden van 
het zeil bleken niet helemaal waterdicht te zijn, terwijl we de naden 
toch met een naadverdichter behandeld hadden. Gelukkig hadden we een 
flesje naadverdichter mee. Weer een stapje dichter bij een 100% droge 
nacht!</P>
<H1>Werken aan de ontsnapping!</H1>
<table align=left cellspacing=2 cellpadding=0><tr>
<td width=391><img align=left src="2a33a.jpg" border=2></td></tr>
<tr><td width=391><h3>Het hout voor het frame van het vlot. We leggen het hier
op een hogere en dus veilige plek</h3>
</td></tr></table><P>We begonnen 's morgens fanatiek aan het vlot te werken. Als we hier 
ooit nog weg willen, moet er immers wel eens wat werk verzet worden! 
De rivier was de afgelopen nacht trouwens enorm gestegen en was hoger 
dan ooit! Het hout dat we gevonden hadden en zo hoog mogelijk 
(minstens 3 meter hoog) bij de oever gelegd hadden, bleek nog maar 
net boven het rivierniveau te liggen. Bijna al ons hak- en zaagwerk 
weggespoeld! Met behulp van de parang (groot kapmes), jungle-messen, 
touw en de gezaagde stammen maakten we het frame van het vlot. 
Dit frame moest zo stevig mogelijk. Dit bereikten we door met de 
parang diepe gleuven in de stammen te hakken waar de stammen elkaar 
kruisen. Op deze wijze verzinken de stammen in elkaar, zodat ze geen 
kant meer op kunnen nadat ze met touw aan elkaar gebonden zijn. Door 
het hakken raak je in deze hitte en hoge luchtvochtigheid binnen 
enkele minuten compleet bezweet.</P>
<br clear=all><h1>In de barre praktijk zie je welke spullen (n)iets waard zijn.</H1>
<P>Wat later begonnen Steven en ik aan het vuur te werken. Ondanks 
onze opgedane ervaring, bleek het weer een karwei van uren. Enkele 
houtjes waren iets minder nat, omdat we die de vorige avond onder 
onze hangtent gelegd hadden. Dat bleek onze redding. Nadat we nog 
meer brandhout gezocht hadden en het vuur een klein beetje stabiel 
werd, aten we mie, dronken we thee en koffie en aten we nog een 
keer mie. Eindelijk had ik even de tijd om mijn dagboek een beetje 
bij te werken, terwijl Richard en Steven beneden bij de rivier 
water gingen filteren. Na zo'n 5 minuten kwamen ze al terug, want 
de waterfilter bleek te zijn gebroken. Door de grote kracht die bij 
het pompen nodig was, braken de plastic richels die het schroefdraad 
vormden. En dat bij een apparaat van zo'n 400 gulden! Gelukkig 
hadden we sterke lijm mee, zodat we de filter lijmden en lieten 
drogen. </P>
<H1>Die op het water is, moet varen...</H1>
<P>Nu weer aan het vlot werken. Met zijn drie&euml;n gingen we nu hout 
zoeken: gamachen aan, pet op, mouwen omlaag en met onze messen, 
parang en zaag door de jungle op zoek naar rechte, niet te dikke en 
<table align=right cellspacing=2 cellpadding=0><tr>
<td width=363><img align=left src="2a32a.jpg" border=2></td></tr>
<tr><td width=363><h3 clear=all>Andre bewerkt het hout met de parang. Na enkele minuten flink
hakken in de jungle loop je al leeg.</h3>
</td></tr></table>niet te dunne bomen die het liefst zo los mogelijk staan. Om een 
stammetje helemaal los te zagen en door het dichte bos te vervoeren 
naar onze werkplaats aan de oever, kostte al heel wat inspanning. 
Elke keer liep je wel &eacute;&eacute;n of enkele wonden op: scherpe bladeren of 
doorns lagen overal op de loer. We waren blij dat we nog niet op 
een slang getrapt hadden. Er zijn maar weinig dingen in onze 
uitrusting die ik liever nooit wilde gebruiken. Onze slangenset is 
daar &eacute;&eacute;n van. Voordat we aan het vlot zelf gingen werken, verbonden 
we alle wondjes die we hadden. Ik had er een paar op mijn hand; 
dat geneest moeilijk, omdat de wondjes door het werken steeds weer 
vuil worden en open gaan. Bij het werken aan het vlot, bleek dat we 
vrij zuinig moesten zijn met het touw, ondanks dat 
we bijna 200 m touw mee hadden. Het bouwen van de tentcontructie 
vergde ook erg veel touw. </P>
<H1>Zijn we niet te optimistisch?</H1>
<P>We zitten nu al vier dagen in de jungle in 'the middle of nowhere' 
en op de &eacute;&eacute;n of andere manier is niemand bang dat we niet meer 
terug zullen komen. Optimisme zegeviert! Voordat we weer verder 
gingen met het vlot, aten we 2 maal 3 pakjes indo-mie en dronken 
we thee en koffie. Heerlijk! Terwijl Ries aan het eten ging beginnen, 
werkten Steven en ik nog door aan het vlot. Er moest behoorlijk wat 
gehakt worden in de stammetjes en we ramden er op los met de parang.</P> 

<P>Het eten bestond uit rijst met gado-gado saus (soort Indonesische 
sat&eacute;-saus). We aten altijd uit 
dezelfde beker als waaruit we dronken; de porties eten waren dus 
niet al te groot, zodat we meestal elk zo'n drie porties konden nemen. 
Eerst een rondje rijst met kale gado-gado saus. Het tweede rondje moet 
het koningsmaal worden, want daarbij is de saus verrijkt met zelf 
geroosterde pinda's, ui en knoflook. Ook zaten er zeker zo'n 
20 geroosterde mieren door het eten. Ach ja, je wordt steeds 
makkelijker. Het laatste beetje rijst eten we vervolgens alleen met 
een schepje suiker als een soort toetje. Dat beviel beter dan 
gisteren, toen we de saus verdunden met water om er ook de derde 
ronde nog van te kunnen 'genieten'. We waren niet voor het donker 
klaar met eten, maar het vuur brandde nog perfect! 's Avonds bij de 
thee aten we nog heerlijke geroosterde pinda's, omdat we 's middags niet
alle geroosterde pinda's voor het eten gebruikt hadden.</P>
<H1>Even oefenen voor als de voedselvoorraad op is</H1>
<P>Steef en ik hebben deze avond voor het eerst visjes gevangen in de 
rivier met een klein visnetje. Het was pikdonker, maar het vangen van 
kleine visjes gaat heel gemakkelijk; deze zwemmen overal in de rivier. 
Volgens de SAS-survivalgids kun je visjes tot zo'n 5 cm in elk geval 
met huid en haar opeten. Dus we wachtten tot de visjes dood waren, 
wat veel langer duurde dan ik verwacht had: zo'n 15 minuten. Achteraf 
was het misschien minder onprettig geweest voor de visjes om ze 
meteen op de gloeiende plaat te leggen, maar dat stuit bij mij ook 
tegen de borst. We hebben ze gebakken totdat ze een bruine kleur 
kregen. Ze waren echter veel te doorbakken, het smaakte een beetje 
naar verkoolde vis. Toch hebben we er allemaal een paar opgegeten; met
huid en haar (of schubben?). Het was tenslotte onze eerste eigen vangst!</P>
<h1>De tanden gaan gewoon door je broek heen!</H1>
<P>Verder hadden we deze avond last van een ware mierenplaag! We lieten 
ons niet meteen wegjagen, maar vanaf het moment dat we elke minuut wel 
een keer gebeten werden door zo'n beest, gingen we toch maar zo'n 10 
meter van ons vuurtje vandaan zitten. Het vuurtje dat we met zoveel 
moeite hadden aangekregen, bood nu weinig gezelligheid meer. Terwijl 
we ons best gedaan hadden om zo weinig mogelijk resten bij ons kamp 
te laten liggen, wemelde het van de mieren bij het kamp. Enkele 
tientallen van die grote mieren per dm2 grondoppervlak. Waarschijnlijk 
laat je altijd ongemerkt allerlei restjes vallen, waardoor de mieren 
aan een grote schoonmaak beginnen. Daar blijven zitten was geen optie: 
zodra je je even bewoog met je zitvlak, werd je weer gebeten.</P>

<P>Vanaf onze nieuwe plek bewonderde ik de honderden vuurvliegjes en de 
aaneenschakeling van jungle-geluiden waaraan geen eind leek te komen. 
We maakten het plan om morgen te vertrekken als de mierenplaag niet op zou houden 
en we kropen vroeg onze veilige klamboe in om te slapen (19:45 uur).</P>
<A HREF="dag2909.html">Naar de volgende dag</A>  |  <A HREF="je_start.html">Index</A>
<BR><BR><BR><BR><BR><BR><BR><BR><BR><BR><BR><BR><BR><BR><BR>
</BODY></HTML>

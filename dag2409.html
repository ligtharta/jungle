<HTML>
<script src="prog.js"></script><script LANGUAGE="JAVASCRIPT">
PrintTitel('Vrijdag 24 september 1999');
</script>

<link href="style.css" rel=stylesheet type="text/css">

<BODY marginheight=0 marginwidth=3>

<H1>De rit naar <a HREF="javascript:ToonKaart('Vanaf Benuamartinus vertrokken we richting jungle','Benuamartinus');">Benuamartinus</a></H1>
<P>We stonden 's morgens om 5:30 uur op en ons ontbijt bestond uit APAM PINANG SARI KAYA. 
Dit is een soort dubbelgevouwen dikke pannenkoek met een soort pindakaas of marmelade ertussen. 
Om circa 8:00 namen we de bus vanuit <a href="javascript:ToonKaart('Het laatste kleine stadje in het binnenland','Putussibau');">Putussibau</a> naar <a href="JavaScript:ToonKaart('Vanaf Benuamartinus vertrokken we richting jungle','Benuamartinus');">Benuamartinus</a> (zie kaart) voor 
Rp 25.000 per persoon. Het was een klein busje, vergelijkbaar met een 9-persoonsbusje 
die in Nederland bij een autosloperij zou staan. Op de voorste bank zaten drie keer 
zoveel mensen dan op de achterste bank. Steven en Richard zaten achterin. De rit was 
zoals gewoonlijk weer behoorlijk wild, want vrijwel niets was geasfalteerd. Toen we 
uit moesten stappen en dachten dat we er waren, moesten we nog zo'n 7 km lopen, omdat 
de weg te smal en onbegaanbaar was. Ach, een stevige wandeling met volle bepakking 
op het heetste punt van de dag kan geen kwaad... We werden vreemd aangegaapt toen we 
de brommertjes afwezen (Rp 10.000 per persoon) en zeiden dat we liever wilden lopen.</P>

<table align=left cellspacing=2 cellpadding=0><tr>
<td width=212><img align=left src="1a04s.jpg" border=2></td></tr>
<tr><td width=212><h3 clear=all>Richard zweet juist wel wanneer hij indo-mie eet met een extra
scheut chili-saus (vlak voor de wandeling naar <a href="JavaScript:ToonKaart('Vanaf Benuamartinus vertrokken we richting jungle','Benuamartinus');">Benuamartinus</a>).</h3>
</td></tr></table>

<P>Na ruim een uur lopen en zweten kwamen we langs een mooi huis met een berg zand en kiezels 
in de tuin. We hadden in Putussibau gehoord dat hier een pastoor zou wonen en Steven 
zei: "<a href="JavaScript:ToonKaart('Hij kende een jager die ons de jungle in kon brengen','Pastoor Hoogland');">Hier woont die pastoor.</a>" "Zou kunnen", zei ik. We liepen de rest van het dorp 
door en kwamen bij de rivier. De huisjes waren vreemd genoeg niet pal aan de rivier 
gebouwd. Later bleek dat deze zijrivier van de Kapuas zich in de loop der jaren had
verplaatst. Dit is mogelijk, omdat het geen rotsbodem is, maar een kiezel- en 
zandbodem. Ik heb me gewassen en wat af laten koelen in de rivier.</P>

<br clear=all><h3 clear=all>&nbsp;</h3><table align=right cellspacing=2 cellpadding=0><tr>
<td width=424><img align=left src="1a03b.jpg" border=2></td></tr>
<tr><td width=424><h3 align=right clear=all>Bij de rivier waar ik me gewassen heb.<BR><BR><BR></h3>
</td></tr></table>
Er kwam een Engelse leraar op ons afgestormd. Al eerder bleek dat we een enorme 
aantrekkingskracht uitoefenen op Engelse leraren. Zo'n leraar is dolgelukkig als 
hij weer eens Engels kan praten met iemand die meer woordjes kent dan 'hello 
Mister, yes of no'. Hij bleek maar een beetje Engels te kunnen, 
maar dat is normaal hier in het binnenland van Kalimantan. We lieten ons leiden 
naar pastoor Hoogland.</P>
<br clear=all><H1>Bij de pastoor</H1>
<p>Het huis van de pastoor hadden we dus al gezien, de lariekoek van Steven bleek 
geen lariekoek te zijn. Hier woont pastoor <a href="JavaScript:ToonKaart('Hij kende een jager die ons de jungle in kon brengen','Pastoor Hoogland');">Peter Hoogland</a>. Hij verkondigt het 
katholieke geloof en werkt hier al ruim 30 jaar. Gemiddeld eens in de 10 jaar 
krijgt hij onverwacht bezoek van mensen uit zijn geboorteland: Nederland (orang 
Belanda). Ondanks dat hij in <a href="JavaScript:ToonKaart('Vanaf Benuamartinus vertrokken we richting jungle','Benuamartinus');">Benuamartinus</a> op handen en voeten wordt gedragen 
door de bevolking en betrokken is bij allerhande projecten, komt hij toch een 
beetje over als een ware kluizenaar. Dit gevoel hadden we vooral in het begin. Hij 
deed de deur open en zag ons daar staan. Het was een heel normale nuchtere en 
koele begroeting. Uiteraard werd er meteen al veel gepraat, maar het duurde zeker 
een uur voordat ik het gevoel kreeg dat we echt welkom waren. Vanaf dat moment 
hebben we bijna alleen nog maar genoten van zijn cynische humor en zijn verhalen. 
We zaten buiten, pal voor de deur op een soort veranda. Steven begon zijn 
bergschoenen in te vetten. Hij goot het door de hitte vloeibaar geworden vet 
vervolgens over de houten bank van de pastoor. Peter begon steeds meer te 
vertellen. Slechts enkele dingen kan ik me nog herinneren:</P>

<UL align=left>
<LI>Hij laat in een kleine oven elke maandag brood bakken, want dat is hier niet te krijgen.
<LI>Zijn grootste huidige project is het bouwen van een kerk. Zo'n 18 lokale mensen heeft 
hij in dienst voor een loon vanaf Rp 12.000 per dag (zo'n 3 gulden). Alsof het een 
middeleeuws dorp betreft, willen de dorpelingen graag zo dicht mogelijk bij de kerk 
wonen. Voor de fundering heeft bijna het hele dorp met rieten mandjes kiezels en zand 
uit de rivier gehaald en naar Peter's achtertuin getild. De mensen kregen per mandje 
betaald. Nu ligt er 100 m3 zand en 110 m3 kiezels.
<LI>Hij maakt zelf arak (gedistilleerde rijstewijn) en legt als een echte drankkenner er 
een tijdje drop uit Nederland in om een subtiele dropsmaak aan de 'spirit' toe te voegen.
<LI>Het dorp heeft af en toe stroom. De aanvoer van benzine is nogal moeilijk, 
vooral in de droge tijd, zodat de generator die stroom opwekt alleen 's avonds 
enkele uren aan kan. Als er hoog bezoek is in het dorp, dan wil men wel eens een 
uitzondering maken en dan kan het hele dorp genieten van langer stroom. Peter heeft 
echter als enige in het dorp een eigen generatortje, zodat wij tot 's avonds 0:00 
uur licht hadden. 
<LI>Vanaf 1997 is er stroom gekomen in Benuamartinus en er is geen telefoon.
<LI>Bijna elke dag praat Peter ongeveer een half uurtje met Jacque (een andere 
Nederlandse pastoor in Sintang) via z'n bakkie.
</UL>
<p>Wij hadden inmiddels ook onze verhalen verteld, zodat Peter wist wat we nu van plan 
waren (de jungle in). <a href='rt_jungle.html'>Klik hier voor de route die we wilden nemen</a>. Voordat we gingen eten (we kregen de restjes, maar het was goed 
binnen te houden) ging Peter naar Ebok. Ebok is volgens Peter de beste jager uit dit 
dorp en kent de omgeving als geen ander. 
<br clear=all><table align=left cellspacing=2 cellpadding=0><tr>
<td width=424><img align=right src="1a02b.jpg" border=2></td></tr>
<tr><td width=424><H3 clear=all>Ebok laat ons op een kaart van 50 jaar oud zien tot waar in de jungle hij
ons kan brengen</h3></td></tr></table>
's Avonds kwam Ebok langs en hij wilde ons 
wel de rivier stroomopwaarts brengen, zover mogelijk. Dit zou ongeveer twee dagen 
varen zijn. Hij zou de avonden en nachten gebruiken om wat wild te jagen. We konden 
daarna weer met hem mee terug. Wij wilden ons zo min mogelijk toerist voelen die alleen 
maar passief toekijkt. We wilden alles zelf doen en ervaren (vuur maken, tent bouwen, 
vlot bouwen, etc.). De meeste mensen in het binnenland zijn eigenlijk t&eacute; behulpzaam,
zodat we aangaven dat we zelf wel terug 
konden komen. We hadden ons immers een half jaar verdiept in de optimale jungle-uitrusting 
en wilden die uitrusting nu eens echt tot z'n recht laten komen. Ebok had nog nooit 
eerder mensen van buiten in z'n boot vervoerd en bedacht (waarschijnlijk samen met 
Peter) een bedrag. Het zou Rp 500.000 gaan kosten. Traditiegetrouw wilden we beginnen 
met afdingen, maar volgens Peter was het al een goed bedrag. Om de goede vrede te 
bewaren accepteerden we het aanbod daarna meteen. Ebok is ook leraar (hij sprak 
geen Engels), maar omdat hij nu in drie dagen zoveel kon verdienen als normaal in 
een maand, gaf hij deze trip de hoogste prioriteit.</P>

<table align=right cellspacing=2 cellpadding=0><tr>
<td width=317><img align=right src="1a01m.jpg" border=2></td></tr>
<tr><td width=317><h3 align=right clear=all>'s Avonds in de woonkamer bij pastoor Peter Hoogland</h3>
</td></tr></table>
<p>'s Avonds bleef Ebok er ook en de sfeer was goed. Wij hadden veel zin in een extreem 
avontuur. We kregen steeds zelf gedistilleerde Arak met dropextract en zelfgeroosterde
pinda's. Peter bleek heerlijk cynisch te zijn: "Ja, jullie moeten effe jullie adres 
in Nederland achterlaten, want als jullie niet meer terug komen, dan kan ik jullie 
familie inlichten. Ik zal ze zeggen dat jullie hier tenminste nog lekker hebben 
kunnen eten." Als een ongetrouwde pastoor begon hij ook te vertellen over 
Indonesi&euml;rs die de penis van een jong hert opeten ter verhoging van de potentie. 
"Maar ja, als pastoor heb ik dat niet nodig, h&egrave;?", aldus Peter. </P>

<p>Iets voor middennacht was er geen stroom meer en gingen we slapen. We kregen een 
aparte kamer waarin wat gevlochten matjes op de ijzerhouten vloer lagen. Het hele 
huis was voorzien van een ijzerhouten vloer (het hardste hout dat er bestaat). 
In Nederland is dat hout niet te krijgen of het is bijna onbetaalbaar.</P>
<A HREF="dag2509.html">Naar de volgende dag</A>  |  <A HREF="je_start.html">Index</A>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR>
</BODY></HTML>

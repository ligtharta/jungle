<HTML>
<script src="prog.js"></script><script LANGUAGE="JAVASCRIPT">
PrintTitel('Maandag 27 september 1999');
</script>

<link href="style.css" rel=stylesheet type="text/css">

<BODY marginheight=0 marginwidth=3>

<P>Als je 's morgens wakker wordt en de rivier blijkt zomaar ruim twee 
meter te zijn gestegen, dan is dat een behoorlijk indrukwekkend 
verschijnsel. Ondanks dat ik er al meerdere malen over gelezen had 
en we er goed op voorbereid waren, is het toch geweldig om mee te 
maken. Gelukkig hangt onze tent zo'n 5 meter boven het rivierwater 
wanneer dit laag staat.</P>
<H1>In de jungle kun je nauwelijks plannen</H1>
<P>Deze dag moest een mooie dag worden om te beginnen met ons vlot. 
Dit vlot moest ons door het wilde water weer terug brengen naar de 
bewoonde wereld. Zonder een vlot kunnen we absoluut niet terug komen; 
de kracht van het water zou ons met gemak kunnen verpletteren tegen de harde 
uitstekende rotsen. Ons plan om rustig aan het vlot te beginnen, werd 
volledig in de war geschopt door honderden wespen die het op ons 
hadden voorzien. Het begon 's morgens al: eerst zoemden er tientallen 
wespen om ons heen en al snel werden het er honderden! Vooral Richard, 
die er heel goed in is om zijn afvalstoffen via zijn poriën te lozen, 
werd door de wespen werkelijk afgelikt! Omdat ik ook aardig kan 
zweten, werd ik iets later ook het slachtoffer van een ware 
wespenplaag. Dit is onze straf voor het feit dat we ons de afgelopen 
dagen niet gewassen hebben! Richard was al naar de rivier gelopen en 
ik werd steeds zenuwachtiger: meer dan 100 van die zoemende beesten 
die in potentie dodelijk kunnen zijn. Ik kon nog net mijn camera 
pakken en een blok zeep en liep zo rustig mogelijk naar de rivier 
die zo'n 4 meter lager lag dan ons kamp. Richard stond al in de 
rivier en hij was bezig z'n overhemd voorzichtig uit te doen. Bij 
mij vloog een wesp mijn mouw in en ik voelde hem steken. Ik schrok 
me het apelazarus, maar het was waarschijnlijk vals alarm, want ik 
heb er geen last meer van gehad. Richard legde z'n overhemd op een 
boomstam die in de rivier lag; hij bleef verdacht rustig, alsof Ries 
het niet door had dat er nog zo'n 50 wespen op zijn hoofd zaten. 
<table align=right cellspacing=2 cellpadding=0><tr>
<td width=333><img align=left src="2a35a.jpg" border=2></td></tr>
<tr><td width=333><h3 align=right clear=all>Richard's overhemd vol met wespen.</h3>
</td></tr></table>Ik werd helemaal gestoord van die honderden zoemende wespen om me 
heen en moest ook zo snel mogelijk de rivier in. Ik deed alles uit 
en legde alles wat ik aan had op een hoopje. Ik maakte zo snel 
mogelijk een foto van Richard's overhemd, sprong de rivier in en 
begon me zo snel mogelijk te wassen met zeep. In Steven zagen de 
wespen nu een nieuw slachtoffer. Uiteindelijk hebben we onszelf en 
al onze kleding zeer grondig gewassen. Het was een geweldig gezicht 
hoe Richard zijn overhemd pakte waarop nog minstens 75 wespen zaten 
en deze vervolgens met wespen en al onder water duwde. We zagen 
tientallen wespen spartelend in het water met de stroming van de 
river wegdrijven. Toevallig stond ik iets stroomafwaarts in het 
water, zodat al deze wespen mij nog moesten passeren. Gelukkig hadden
de wespen het te druk met verdrinken, zodat ze me niet staken. Nadat ik 
mijzelf veilig gesteld had op een plek aan de oever, maakte ik Richard 
erop attent dat er nog minstens 50 wespen op zijn hoofd zaten. 
Langzaam liet hij zijn hoofd zakken en ook nu verzopen de meeste 
wespen in het water. Die beesten moeten gewoon een enorme drang 
hebben om ons zweet te drinken! Bovenop alle ellende had ik deze 
dag ook nog een behoorlijke hoofdpijn.</P>
<H1>Geen wespen: een overwinning</H1>
<P>We maakten plannen om hier zo snel mogelijk te vertrekken wanneer 
zou blijken dat we nog steeds aangevallen zouden worden door wespen. 
We zouden dan in rap tempo een 'voorlopig' vlot maken om in elk geval 
naar een nieuwe plek te kunnen drijven. Gelukkig nam de hoeveelheid 
wespen om ons heen langzaam af. Op ons kamp begon ik zo snel mogelijk 
met het maken van een vuurtje, want rook is een uitstekende 
insectenbestrijder. Het maken van vuur kostte weer erg veel inspanning met 
al dat natte hout. Ries en Steef gingen op zoek naar 'droog' 
brandhout en naar hout voor het vlot. Na 1,5 uur waren er enkele 
balken voor het vlot en was er wat nieuw brandhout dat ik dringend 
nodig had om het instabiele vuurtje aan te kunnen houden. Toen 
gingen we eten: drie pakjes indo-mie aan de kook brengen en daarna 
nog eens drie. Heerlijk!</P>
<H1>De eerste loodjes wegen ook al zwaar: hout voor het vlot zoeken</H1>
<P>Na de indo-mie hebben we met z'n allen het vuur verbeterd en wat 
stabieler gemaakt. Daarna hebben we nog een paar balken voor het 
vlot gezaagd. Dat bleek toch voor elk balkje weer een hele klus 
te zijn. Ten eerste is het hout over het algemeen zeer hard, zodat 
het zagen lang duurt. Ten tweede moeten er nog tientallen lianen en 
zijtakken worden verwijderd, omdat alles in elkaar verstrengeld is. 
Als een boompje bijna los is en we het los proberen te schudden, 
dan valt er van alles naar beneden: veel bladeren, maar ook allerlei 
ongedierte. Een hoed of een pet is in die situatie geen overbodige 
luxe! Nu is het al weer tijd om aan het eten te beginnen. Over enkele 
uren is het alweer pikdonker! Het filteren van het water gaat nu erg 
zwaar, terwijl we nog maar zo'n 100 liter gefilterd hebben. We hebben 
4 filters mee die elk 400 liter moet kunnen filteren. </P>
<br clear=all><H1>Een avond om nooit te vergeten!</H1>
<table align=left cellspacing=2 cellpadding=0><tr>
<td width=366><img align=left src="2a36a.jpg" border=2></td></tr>
<tr><td width=366><h3>'s Avonds bij het vuur.</h3>
</td></tr></table><P>Het eten was voortreffelijk, dankzij Richards inzet! We aten rijst 
met sate-saus waarin zelfgeroosterde pinda's zaten. Verder zat er 
nog ui en heel veel knoflook doorheen. We rekenden uit dat we nog 
voor minstens 7 dagen goed te eten bij ons hadden. Daarna kunnen we 
ook nog enkele dagen leven op droge rijst met water. Na het eten 
verbeterde ik de constructie van ons tentzeil zodanig, dat het water 
bij zware regen keurig zou afdalen en zich niet op zou hopen in het zeil. 
Steven ontfermde zich over het vuurtje en maakte er een perfect 
stabiele licht- en warmtebron van! Ik kon nog even tijd vinden om 
wat in mijn dagboek te schrijven. Het blijkt dat we bijna een hele 
dagtaak hebben om alle zaakjes voor elkaar te krijgen: vuur maken, 
tent bouwen, water filteren, hout zagen, eten maken: echt druk! Zo 
afschuwelijk als de ochtend was met al die wespen, zo geweldig was 
de avond. Tot ongeveer 20:30 uur hebben we gezellig om het vuur gezeten, thee 
geleut, gelachen en plannen gemaakt.</P>
<BR clear=all><A HREF="dag2809.html">Naar de volgende dag</A>  |  <A HREF="je_start.html">Index</A>
<BR><BR><BR><BR><BR><BR><BR><BR><BR><BR><BR><BR><BR><BR><BR>
</BODY></HTML>

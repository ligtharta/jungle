
<HTML>
<script src="prog.js"></script><script LANGUAGE="JAVASCRIPT">
PrintTitel('Vrijdag 1 oktober 1999');
</script>

<link href="style.css" rel=stylesheet type="text/css">

<BODY marginheight=0 marginwidth=3>
<h1>Zo wil je niet elke ochtend opstaan</h1>
<P>Steven was er al om 4:30 uur uit en had een koude nacht gehad. Het 
regende enorm. Ik ging rond 5:00 uur uit de tent en het bleef keihard 
regenen. Steef en ik bleven onder de tent staan en we wachtten tot Ries 
klaar was met al zijn zaakjes. We aten onder de tent &eacute;&eacute;n pak met 21 
crackers op. We hadden nu nog een pak crackers over; het laatste voedsel 
dat we onbereid konden opeten.</P>
<h1>Get ready to...</h1>
<P>Het plan was zo snel mogelijk te vertrekken met het vlot. We braken de 
tent af in de stromende regen. Alles werd nat. Twee balkjes van de 
tentconstructie konden we nog voor het vlot gebruiken; de rest van het 
hout (zoals hout van de rubberboom) dreef toch niet en konden we dus 
beter achter laten. Nadat we alles ingepakt hadden, dronken we nog wat 
rivierwater. De waterfilter was nog steeds kapot en het water filteren met een 
koffiefilterzakje of koken duurde te lang. Wel gebruikten we 
Hadex om het water te ontsmetten, waarna je het niet meer voor je plezier 
drinkt (chloor). Het vlot lag nog net op het droge, maar het water steeg 
erg snel. Voordat ik de rugtassen op het vlot kon vastbinden, bond ik 
eerst de twee stammetjes van de tent vast. Het water steeg zo snel, dat 
ik de meeste knopen onder stromend water moest vastmaken. Gelukkig zat 
het vlot zelf stevig vast aan een grote boom met ons dikste touw. 
Richard stond al een tijdje op een heel dikke boomstam en hield de 
rugtassen paraat die ook op het vlot moesten worden vastgebonden. Ook 
hij had steeds meer last van het stijgende water. De stam waarop hij 
stond, met twee zware rugtassen, was nu helemaal onder water. De tassen 
lagen half in het water en Ries gaf aan dat hij het nog maar even vol 
kon houden. Ik legde als een gek mijn laatste knopen, zodat ik alvast 
een rugtas van Ries kon overnemen. Deze bond ik weer zo strak mogelijk 
vast aan het vlot. Het touw sneed in mijn handen, maar ik had geen tijd 
om me daar druk om te maken. Ik kon niet op het vlot zitten, want dan 
zou het te veel zinken, zodat ik de tassen niet goed vast kan knopen. 
Tot aan mijn borst stond ik in het water en knoopte alle drie de tassen 
zo strak mogelijk op het vlot. Het vlot stond erg onder spanning. Van 
het touw waarmee het vlot vast zat, was ongeveer 10 meter gebruikt; de 
overige 20 meter was helemaal door de war geraakt. Zelfs onder water 
(wat gisteravond nog droog was) zat het in de knoop. Met moeite haalden 
we alles uit de knoop en rolde ik het touw op.</P>
<h1>...drift !!!</h1>
<P>Nu kwam het grote moment: ik haalde de laatste knoop los, waarmee het 
vlot aan een dikke boom bevestigd was en ik sprong zo snel mogelijk op 
het vlot, waar Steef en Ries al op zaten. We namen elk weer ons 
eigen positie in. We moesten meteen zwemmen (terwijl we goed het vlot 
vasthielden) om te voorkomen dat we tegen een dikke liaan aan zouden 
botsen die in de rivier hing. Toen we eenmaal dreven, dreven we heerlijk. 
De stroming was sterk en we hadden daardoor een behoorlijke snelheid: 
minstens zo snel als de heenweg, toen we met een gemotoriseerde longboat 
stroomopwaarts voeren. We zijn twee keer in een grote kom blijven 
'hangen' waar we slechts met veel moeite uit kwamen. 
<table align=left cellspacing=2 cellpadding=0><tr>
<td width=208><img align=left src="je_kom.jpg" border=2></td></tr>
<tr><td width=208><h3 clear=all>Als je eenmaal in een 'kom' of een 'inham' zit, dan blijf je
steeds maar rondjes draaien. Om daar met een vlot uit te komen, is soms erg
moeilijk. De pijlen geven de stromingen weer.</h3></td></tr></table>Bij &eacute;&eacute;n kom lukte 
het echt bijna niet en bleven we een aantal keer ronddrijven. Het weer 
was slecht, want het regende behoorlijk door. Bovendien hadden we het 
erg koud, vooral Richard. We konden aan zijn gezicht zien dat hij het 
steenkoud had. We kwamen weer langs een inham (kom) en we begonnen ver 
van tevoren al keihard te zwemmen richting de andere kant van de rivier. 
Tijdens het zwemmen trapte ik met mijn bergschoen tegen Ries' kuit aan. 
Na de open teen-ervaring van Richard hadden we alledrie onze bergschoenen 
tijdens de rit aan gedaan. Toen ik ze de vorige keer op het vlot gebonden 
had, werden ze tenslotte ook nat. Later moesten we weer keihard zwemmen 
om een kom te bereiken en toen trapte Steven tegen Ries' andere kuit. 
Het probleem was dat je heel dicht naast elkaar moest zwemmen, omdat we 
het vlot te allen tijde goed vast moesten houden. Nu kregen we het echt 
koud. Steven meldde dat zijn blaas af en toe verkrampte en Ries 
verkrampte in zijn geheel, althans zo leek het. Het was tijd voor een 
pauze.</P>
<br clear=all><h1>Echte ernst...</h1>
<P>We zagen in de verte een heel grote inham aankomen. Normaal gesproken 
zouden we keihard zwemmen en zo deze proberen te ontwijken. Nu deden 
we niets en we lieten het lot beslissen. We kwamen in de inham. Opeens 
was daar een grote draaikolk. Deze kolk zoog ons inclusief het hele 
vlot met de rugtassen zo'n 2 meter onder water. Ik hield me krampachtig 
vast aan het vlot en vertrouwde erop dat we weer boven zouden komen. 
Richard hield het vlot met zijn voeten vast en hij merkte dat zelfs zijn 
hoofd onderwater getrokken werd. Jezelf blijven vasthouden is heel 
belangrijk, want je bent elkaar zo kwijt. Na zo'n 20 &agrave; 25 seconden 
kwamen we weer boven water. Ik zag Ries en Ries zag mij. We keken beide 
met getraumatiseerde blikken om ons heen: "Waar is Steven?!!" We zagen 
Steven nergens meer. We raakten werkelijk in paniek! Na circa 10 
seconden kwam Steven boven water met heel veel paniek op zijn gezicht. 
Dit waren 10 heel lange seconden! Hij moest nog zo'n 8 meter zwemmen 
om weer bij het vlot te zijn en gelukkig lukte hem dat nog. Wij zouden 
met het vlot nooit naar hem toe kunnen varen. In dat geval zou Richard 
of ik ook het vlot moeten verlaten om Steven te redden. Dit was gelukkig 
niet nodig. Ik was deels opgelucht, maar Steven was zichtbaar nog erg 
getraumatiseerd. Op het moment dat Steven onder water werd gezogen, 
bleek hij absoluut geen lucht te hebben en kreeg hij ook nog eens een 
slok water binnen. In zo'n geval is elke seconde onder water er al &eacute;&eacute;n 
te veel! Vooral als je niet weet wanneer je weer boven komt. We kwamen 
terecht in de tegenstroming en bereikten de oever van de rivier waar we 
vervolgens konden aanmeren.</P>
<h1>Effe bijkomen!</h1>
<P>Ik ontknoopte de zeiknatte en dus loodzware tassen. Het was nu 10:30 
uur, terwijl we 8:15 uur vertrokken bij ons vorige kamp. We hadden het 
echt koud en Steven was nog niet van de schrik bekomen. Ik had vandaag tijdens 
het varen mijn overhemd aangehouden en dat beviel goed. Uiteraard wordt 
deze zeiknat, maar toch hielp het voor mijn gevoel tegen de koude. Om 
op te warmen pakte ik de brander en ik begon met het bereiden van 3 
pakjes indo-mie. Daarna aten we nog een hele pan warme rijst op dat we 
met sambal, ketjap of suiker op smaak brachten. Vuur maken zou uren 
duren, dus gebruikten we de benzinebrander. De rivieroever waar we 
aangemeerd waren, was weer erg steil. Het dekseltje van ons pannetje 
wat we ook als bakpannetje gebruikten, gleed zo de rivier in, evenals 
de zak met rijst. Gelukkig hadden we de rijst keurig verdeeld in meerdere 
zakken en die weer over meerdere personen. Ik heb nog wel even naar het dekseltje 
onder water gezocht. Tevergeefs, want de rivierbodem is net zo steil 
als de rivieroever.</P>
<h1>Streven naar het onmogelijke</h1>
<P>We discussieerden wat we nu moesten doen. We begonnen aan een plan wat 
eigenlijk onbegonnen werk was: het vlot via de oever van de rivier voorbij 
de kom brengen. Omdat langs de oever de stroming in een kom tegendraads 
is, zouden we het vlot zo'n 100 meter tegen de stroom in moeten 
verplaatsen. Steven wilde absoluut niet op de gebruikelijke wijze de 
kom proberen te trotseren en dat is natuurlijk begrijpelijk. Dus 
begonnen we aan het nieuwe plan. De theorie is als volgt. Neem het sterke touw
van 30 m, waaraan het vlot bevestigd is, en voer de volgende stappen uit:

<OL><LI>Bevestig het touw aan een boom dicht bij het vlot, zodat er zoveel 
mogelijk touw overblijft.
<LI>Laat het touw dat over is naar een volgende boom lopen (in de richting waar
het vlot heen moet).
<LI>Trek met z'n twee&euml;n aan het touw bij de verre boom, nadat de derde persoon de knoop
bij de eerste boom los heeft gehaald. Daarna helpt de derde persoon ook bij de verre boom, zodat we met
z'n drie&euml;n het vlot stroomopwaarts kunnen trekken.
<LI>Zoek een boom die weer een stukje verder staat en herhaal dit proces.</OL>

<br clear=all><table align=left cellspacing=2 cellpadding=0><tr>
<td width=198><img align=left src="je_kom2.jpg" border=2></td></tr>
<tr><td width=198><h3 clear=all>Het touw zit eerst om boom 1 geknoopt. Dan gaat het uiteinde van het touw om 
boom 2 (20 m verder). Dan wordt de knoop bij boom 1 losgehaald en er wordt met veel kracht
aan het touw om boom 2 getrokken. Hopelijk kan zo het vlot tegen de stroming in verplaatst 
worden.</h3></td></tr></table>
Het losse eind van het touw wordt dus aan boom 2, die dichter 
bij ons doel staat, vastgemaakt. Natuurlijk moet de knoop om boom 1 wel
zodanig worden gelegd, dat het touw bij het losmaken niet om de boom blijft zitten
(zie figuur hiernaast). Als de knoop wordt losgemaakt, dan moeten de overige
twee personen zo snel mogelijk het touw strak trekken om te voork&oacute;men dat het
vlot n&oacute;g verder weg drijft dan het al is. Wanneer we uiteindelijk alledrie
aan het touw trekken, dan is de trekkracht hopelijk voldoende om 
het vlot dicht bij boom 2 te krijgen. Vervolgens moet er weer een 
knoop gemaakt worden volgens de figuur hiernaast en het proces 
begint opnieuw. Dit proces zou zich zeker 10 keer moeten herhalen om het 
vlot op de juiste plek te krijgen. Via de oever naar een volgende boom 
lopen is lastig, omdat de begroeiing eerst moet worden weggehakt. Via het 
water naar een volgende boom zwemmen is vrijwel onmogelijk vanwege de 
stroming. Bovendien lagen er allerlei takken en balken in het water 
(die drijven steeds opnieuw weer hetzelfde rondje in de kom) waaraan 
ons vlot bleef haken. Zelfs als we met zijn drie&euml;n aan het touw trokken 
om het vlot verder te krijgen, lukte ons dat niet. We gaven het op. Op 
de gebruikelijke wijze de kom verlaten was 'out of the question' voor 
Steven en we besloten hier ons kamp op te zetten. We zouden morgen wel 
verder zien. Alle mogelijkheden werden nog open gehouden. Steven wilde 
morgen het vlot verbeteren: hij wilde meer hout gebruiken om het vlot
meer drijfvermogen te geven.</P>
<br clear=all><h1>Er gebeurt altijd wel wat</h1>
<P>Het was al weer 14:45 uur en we begonnen met het bouwen van de tent. 
De oever was zo steil, dat degene die aan de rivierkant zou liggen, 
zo'n kleine 3 meter boven de grond zou slapen. Degene die aan de 
jungle-kant zou liggen, zou slechts een halve meter boven de grond 
liggen. De jungle hier was erg dicht begroeid en geschikt hout was 
moeilijk te vinden. Ik miste de parang waarmee ik altijd zo lekker de 
begroeiing om me heen weg kon hakken. Tijdens het bouwen van de tent, 
struikelde ik over een balkje en Ries zijn 'waterdichte' Beversportzak 
die hij gebruikte bij het koken, gleed zo de rivier in evenals een volle 
Fanta-fles met water. Ries begreep meteen wat er gebeurde. "Duiken!", 
schreeuwde hij. Steven sprong vliegensvlug het water in en redde de 
Beversportzak. De Fanta-fles was nergens meer te vinden. Zonder deze 
Beversportzak zouden we sambal, ketjap, zout, kruiden, koffie, thee en 
vele andere dingen moeten missen. Bovendien bevatte de zak Ries' lepel, 
beker en nog wat andere zaken. Na de eenvoudige maaltijd (rijst met 
maggie-kruiden, sambal, suiker en Hadex) was het pikdonker. </P>
<h1>Dit moest een keer gebeuren</h1>
<P>We moesten het tentzeil nog spannen, want daar waren we niet aan toe 
gekomen. Mijn zaklamp deed het nauwelijks, want hij was gisteren in het 
water gevallen. Van een tweede zaklamp waren de batterijen vrijwel op 
en de derde had ook bijna geen bereik. Bij het spannen van het tentdoek 
gebruikten we weer veel natuurlijke bevestigingsmaterialen die toevallig 
in de buurt hingen. Ries wachtte keurig onder de tent totdat Steef en 
ik klaar waren met opspannen. Het gaf mij een kick om het zeil grotendeels 
op te spannen zonder touw nodig te hebben! Vanwege het vlot en de tent 
hadden we een touwgebrek; vele touwtjes had ik al door midden gesneden. 
Rond 19:15 uur klom Ries als eerste de tent in. Hij maakte het hangzeil dat 
van binnen zeiknat was droog met wat papieren zakdoekjes. Vervolgens 
strooide hij er een lading talkpoeder overheen. Als je langere tijd in 
een vochtige omgeving slaapt, dan ga je behoorlijk schimmelen. We hebben 
daar vanwege de goede tentconstructie en het talkpoeder niet erg veel 
last van gehad. De mintlucht van het talkpoeder verdreef de zweetlucht. 
Nadat ik en Steven alle losse spullen, zoals schoenen, slippers, messen 
en enkele waterdichte zakken aan de uitstekende balken van de tent 
gehangen hadden, klommen ook wij de tent in. Steef klom als laatste de 
tent in. Hij lag nog maar net en we hoorden iets kraken. "Krakend hout 
breekt niet" was Steven's reactie. Enkele momenten later zakte Steven 
ruim een halve meter naar beneden. Gelukkig lag hij aan de hoge kant 
van de oever (niet boven de rivier). Wonderbaarlijk genoeg bleef het 
grondzeil heel. We hadden weinig zin om in het donker met gebrekkige 
zaklampen, boompjes om te gaan zagen. Dus besloten we dat we met zijn 
drie&euml;n in twee 'bedjes' gingen liggen. Tijdens de verplaatsmanoeuvres 
brak er nog een dwarsbalk. Nu was alleen mijn bedje nog gespreid. 
Gelukkig maar, want ik lag zo'n 3 meter boven de grond. Vanmiddag hadden we
enkele balkjes uit de rivier gebruikt voor de tentconstructie. Dit is 
immers veel minder werk dan boompjes omzagen met al die lianen en 
takken eromheen! Maar het hout dreef wellicht al maanden in diezelfde 
kom en had zijn stevigheid verloren. En nu zaten we met de gebakken 
peren! Steven en ik zijn toen 1,5 uur bezig geweest met het repareren 
van de hangconstructie. We hadden nog twee zaklampen met zeer zwakke 
batterijen. Op onze slippers en met een zwembroek aan (anders wordt al 
je kleding weer nat) liepen we met een mes een zaag door de jungle. 
Elke stap die ik zette bestudeerde ik nauwkeurig met mijn zaklamp. 
We hadden onder andere last van stekels met weerhaakjes en vlijmscherpe bladeren. 
We moesten nog best ver de jungle in om geschikt hout te vinden.
We waren erg kwetsbaar. We moesten z&oacute; ver de jungle in dat we 
af en toe twijfelden over de terugweg en bijna verdwaalden; het was immers
pikdonker. Ik voelde talloze vliegjes om me heen en ze 
kietelden mijn huid. Later bleken Steef en ik helemaal te zijn 
lekgeprikt! We hadden nog ruim een week last van de jeuk... Het 
was tegen 21:30 uur eer we klaar waren met de reparatie. Vooral aan het 
eind, toen de zaklampen het bijna niet meer deden, knoopte ik de balken 
aan elkaar zonder enige visuele feed-back. De nacht was koud en ik had 
voor het eerst mijn maillot aan gedaan.</P>
<A HREF="dag0210.html">Naar de volgende dag</A>  |  <A HREF="je_start.html">Index</A>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR>

</BODY></HTML>

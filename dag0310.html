<HTML>
<script src="prog.js"></script><script LANGUAGE="JAVASCRIPT">
PrintTitel('Zondag 3 oktober 1999');
</script>

<link href="style.css" rel=stylesheet type="text/css">

<BODY marginheight=0 marginwidth=3>
<H1>Dag Sadap!</h1>
<p>'s Morgens vertrokken we vrij snel nadat we wakker waren geworden. 
Alles was nog drijfnat, behalve de dingen die ik aan had; dat was 
redelijk droog geworden. Ik trok mijn drijfnatte boots aan en we wilden 
nog wat aanbieden, maar niemand nam iets aan. Kil, die ons gisteren zo 
geholpen had, was nergens meer te bekennen.</P>
<h1>Ruim 4 km lopen: dat moet geen probleem opleveren...</h1>
<p>We zouden eerst naar de Mataso lopen (de plek waar we ook met de bus 
waren aangekomen), zo'n 4,5 km vanaf hier. Op die plek zouden we ook 
indo-mie kunnen eten. Vanaf die plek zouden we daarna nog naar pastoor 
Peter Hoogland gaan om te vertellen dat we nog leefden. Dit was ook 
nog zo'n 6 km. De eerste wandeling naar de indo-mie viel mij zwaarder 
dan ik had verwacht. Mijn handen waren gevoeliger dan ooit en heel erg 
opgezet. Het pad waarover we liepen bestond uit allemaal steile 
heuveltjes. Mijn tas leek wel 10 kg zwaarder dan normaal; de tas was 
nog zeiknat. Het enige wat echt irritant was, was dat we geen druppel 
water bij ons hadden, terwijl ik al dorstig opstond. We hadden alleen 
lege waterflessen bij ons vanwege het drijfvermogen wat gisteren zo 
belangrijk was. Ik had een enorm droge keel, terwijl het steeds warmer 
werd. Tijdens een korte pauze kwamen we er achter dat de waterdichte zak 
waarin Ries' camera zat, vol zat met water. Het rolletje met jungle-foto's 
vond zelfs Ries erger om te missen dan de Samsung-zoom-camera van zo'n 700 
gulden.</P>
<h1>Als er geen water meer is, kent men de waarde van de put</h1>
<p>Eindelijk waren we in Mataso en ik smachtte naar water. Voor het eerst 
konden we gewoon aan een soort tafel zitten en iets bestellen. Gewoon 
betalen voor wat je wilt is ook wel prettig. We namen water, thee en 
indo-mie met ei. Het zat er heerlijk. De dringende zaakjes betreffende 
onze uitrusting konden we hier alvast regelen (alles was immers nat). 
Steven legde al veel van zijn spullen buiten neer waar de zon flink 
scheen. Ik repareerde mijn zaklamp, alhoewel hij bleef haperen. Nadat 
we nog een keer indo-mie bestelden, gingen Richard en ik 4 uur lang in 
ons dagboek schrijven om de belevenissen op papier te zetten. In de 
jungle waren we hier veel te weinig aan toe gekomen. Steven hielp mee 
en hij wist aardig wat (vergeten) details aan te vullen.</P>
<h1>Even Peter uit zijn slaap halen</h1>
<p>Het was ongeveer 13:00 uur dat we naar Benuamartinus (pastoor Peter 
Hoogland) liepen. De wandeling duurde iets minder dan 1,5 uur. Alle 
luiken voor de ramen waren dicht. We bedachten ons dat Peter verteld 
had dat hij zondag (na de kerk) vaak naar iemand toe gaat. We gingen 
even op de veranda zitten en al snel kwam er Indonesisch personeel. 
Peter bleek te slapen. Even later kwam hij. Het bleek dat hij al wist 
dat we eraan zouden komen. In Sadap (dorpje waar we gisteren aankwamen) 
wisten de mensen ook dat drie van die maffe Hollanders zonodig de 
jungle in moesten. Het allerlaatste nieuws (dat we weer aangekomen 
waren) was al weer gemeld in Benuamartinus. Het leek gisteravond ook 
net alsof iedereen van ons avontuur afwist. Nu hoorden we dat het niet 
alleen zo leek, maar dat het werkelijk zo was! Terwijl ik nog steeds 
op de veranda zat, merkte ik dat ik mezelf constant aan het krabben 
was. Ik had een enorme jeuk en zat werkelijk onder de kleine rode 
bultjes. Dit had ik overgehouden van de avond dat onze tent in elkaar 
zakte en ik met Steven hout ging zoeken in mijn zwembroek in het donker. 
Steven had precies dezelfde bultjes (inclusief jeuk).</P>
<h1>Ja Ebok, we're still alive!</h1>
<table align=right cellspacing=2 cellpadding=0><tr>
<td width=406><img align=left src="3s02a.jpg" border=2></td></tr>
<tr><td width=406><h3 align=right clear=all>Bij Peter aan de eettafel, vlak voordat we ons 
gaan wassen.</h3></td></tr></table>
<p>Peter vond dat we even naar Ebok moesten gaan (de jager die ons de 
jungle in had gebracht) om te bewijzen dat we levend terug waren gekomen. 
Volgens Peter kon Ebok niet geloven dat we op eigen kracht terug konden 
komen. Wondertassen had hij onze rugtassen genoemd. "Wat zit daar toch 
allemaal in?" had hij aan Peter gevraagd terwijl wij in de jungle ons 
vlot aan het bouwen waren. Onze spullen die Ebok op de heenweg gezien 
had (hangtent, zaag, etc.) hadden al een enorme indruk op hem gemaakt. 
"Ze hadden een zaag en dat werkte ongelofelijk" had Ebok tegen Peter 
gezegd... Toen we bij Ebok en zijn familie aankwamen, keek Ebok eerst 
heel opgelucht waarna hij moest lachen en lachen. Hij bleef maar 
doorlachen. Toen we vertelden dat we een 'rakit' (vlot) gemaakt hadden, 
begon hij weer te schateren. Ook wees hij naar onze baarden die al 
10 dagen stonden. Voordat we weer naar Peter gingen, hebben we wat 
cakejes en doppinda's voor de avond gekocht.</P>
<h1>En toen, na het wassen, stonden daar 3 andere mensen</h1>
<p>Om 17:30 uur ging Peter's generator aan, omdat de stroom het niet meer 
deed. Nu was Peter de enige met stroom in het dorp. We aten rijst, een 
gebakken ei, een beetje spinazie en zelf gemaakte heel sterke sambal. 
Toen hebben we ons gewassen wat in de jungle eigenlijk maar een keer 
was gebeurd. Het was heerlijk: wassen, scheren, nagels leegmesten en 
knippen, tanden poetsen, wonden met sterilon schoonmaken en talkpoeder 
op de weke voeten strooien. Ik probeerde ook mijn pet schoon te maken, 
omdat die wel erg zwart was. De bloedspatten van het varken (toen het 
borstbeen met de parang doorgehakt werd) gingen er niet meer uit.</P>
<h1>We zaten er weer zoals 10 dagen geleden</h1>
<p>'s Avonds zaten we weer heel gezellig bij Peter. Alleen merkten we dat 
hij sommige anekdotes de vorige week al verteld had. Ook praatte hij 
iets te veel over zijn verlof in Nederland, terwijl wij juist verhalen 
over Kalimantan wilden horen. Wel vertelde hij over een rijke Chinees 
uit zijn buurt die een TV kocht. Hij woonde op de rivier (zoals velen 
in Kalimantan). Er kwamen zoveel Indonesi&euml;rs bij hem TV kijken, zodat 
iedereen tot zijn knie&euml;n in het water zat, omdat zijn huis begon te 
zinken. Een ander verhaal ging over een man die deze week gestorven 
was in het dorp. Een aantal andere mannen uit hetzelfde dorp gaan dan 
met z'n allen een kist timmeren. Bestellen gaat immers niet, want er 
is geen telefoon en geen goede infrastructuur. Tijdens het timmeren 
drinken de mannen veel arak en als de kist klaar is, dan gebruiken ze 
deze nog als tafel waarop ze een soort kaartspel spelen. De dood wordt 
hier als iets 'doodnormaals' gezien. </P>
<h1>Is dit werkelijk waar, Peter?</h1>
<p>Peter vertelde dat alle mensen uit het dorp en de omliggende dorpen van 
ons avontuur op de hoogte zijn. Er zal nog veel over gepraat worden en 
we hadden volgens Peter een behoorlijke indruk achtergelaten met onze 
jungle-trip. Alle Dajaks (de inheemse bevolking in deze buurt) in deze 
omgeving zullen te horen krijgen dat er drie Nederlanders waren die 
zelfstandig uit de jungle kwamen met een zelfgebouwd vlot. Wat wij 
gedaan hadden, werd als onmogelijk gezien, aldus Peter. Het respect 
voor witte mensen bij de Dajaks zou volgens Peter zelfs stijgen. 
Verschillende vrouwen vroegen aan Peter in de kerk hoe het nou zit met 
die Nederlanders en of we al terug waren. "Sommige vrouwen waren echt 
bezorgd", zei Peter. Ook wist volgens Peter iedereen wat wij betaald 
hadden voor de jungle-dropping. Hierdoor is de marktwaarde van zo'n 
dropping vastgesteld. Ebok bleek trouwens Rp 180.000 geleend te hebben 
om de benzine te betalen. Benzine is hier relatief duur en stroomopwaarts 
varen kost enorm veel benzine (ongeveer 1 liter voor 1 kilometer). 
Verder bleek de boot niet van hem te zijn, maar van zijn broer. Wanneer 
de schroef zou breken, dan zou hij een groot verlies geleden hebben.</P> 
<h1>End of story</h1>
<p>De avond hebben we verder volgepraat met veel leuke dingen waarvan ik 
me niet alles meer kan herinneren. We hebben bijvoorbeeld veel gepraat 
over Peter's huidige grote project: de bouw van een kerkje naast zijn 
huis met behulp van de lokale bevolking. Zie <A href="dag2409.html">vrijdag 24 september</a> voor 
meer informatie hierover en over pastoor Peter Hoogland. Rond 23:15 uur
gingen we slapen. Peter deed de generator uit en de lichten doofden 
langzaam uit. De volgende dag zouden we terugreizen naar het stadje 
Putussibau.</P>
<A HREF="je_start.html">Index</A>
<BR><BR><BR><BR><BR><BR><BR><BR><BR><BR><BR><BR><BR><BR><BR>
</BODY></HTML>

<HTML>
<script src="prog.js"></script><script LANGUAGE="JAVASCRIPT">
PrintTitel('Zondag 26 september 1999');
</script>

<link href="style.css" rel=stylesheet type="text/css">

<BODY marginheight=0 marginwidth=3>

<H1>Nog verder het oerwoud in!</H1>
<P>Nadat we rond 5:30 uur opstonden, gingen we meteen aan het werk om 
de tent af te breken. Het kiezelstrand was veel kleiner dan gisteren. 
We hoorden dat het water 's nachts nog veel hoger was geweest: het 
water was tot onder onze hangcontructie gekomen. Als het 's nachts 
hard regent, dan stijgt het water vaak onmiddellijk, afhankelijk 
van de plaats waar het geregend heeft. 's Morgens is dan vaak het 
meeste water al weer afgevoerd. Ebok, Jelayan en hun vriend hadden 
deze nacht het aapje opgegeten en een aantal grote stukken vlees 
van het wilde zwijn licht geroosterd. Ze hadden de hele nacht niet 
geslapen, want door het hoge water werden ze de steile oever opgejaagd.</P> 

<br clear=all><table align=right cellspacing=2 cellpadding=0><tr>
<td width=424><img align=left src="3s09b.jpg" border=2></td></tr>
<tr><td width=424><h3 align=right clear=all>Nog verder het primaire oerwoud in!</h3>
</td></tr></table>
<P>Zodra wij weer 100% paraat waren, vertrokken we meteen verder de 
jungle in. Voor het vertrek vroeg Jelayan aan mij of we een deel 
van het wilde zwijn wilden hebben. Dat wilden we natuurlijk wel! 
Als je de hele week vrijwel alleen op rijst moet overleven, dan is 
wat vers vlees altijd van harte welkom. We overlegden en hadden wel 
interesse in de ribbenkast van het beest; tenslotte zijn we thuis 
gewend om spare-ribs te eten! Jelayan en Ebok overlegden heel even 
en toen kregen we toch iets anders: hij pakte zijn parang en sneed 
drie grote lappen van &eacute;&eacute;n van de achterpoten af. Ik kreeg het zo in 
de hand. Raar idee dat dit vlees gisteravond nog in de jungle rondliep. 
Bij elkaar kregen we zo'n 2 kg vlees. Gelukkig had ik nog wat plastic 
zakken paraat, want met alle insecten in de jungle zou het vlees 
binnen no-time al voor je worden opgegeten. Ik hing de plastic zak 
aan mijn rugtas en we vertrokken. De derde Indonesi&euml;r bleef trouwens 
achter; hij zou deze dag het wilde zwijn verder demonteren en nog 
wat gaan jagen.</P>


<br clear=all><H1>Grote vissen vang je niet zomaar!</H1>
<table align=left cellspacing=2 cellpadding=0><tr>
<td width=317><img align=left src="3s08m.jpg" border=2></td></tr>
<tr><td width=317><h3>Als echte vakmannen vingen Ebok en Jeyalan vis.</h3>
</td></tr></table>
<P>Na ongeveer drie kwartier varen, kwamen we bij een heel mooie 
zijrivier. De zijrivier kwam uit op de rivier waarover wij voeren. 
De stroming was vrij licht en het water daardoor zeer helder 
(geen gruis). Nu liet Ebok zijn kunstjes zien. Als een echte vakman 
zette hij drie netten op over de gehele breedte van de zijrivier. 
Elk net lag zo'n 20 meter stroomopwaarts ten opzichte van de vorige. 
Het was nog geen 6:00 uur en bovendien nog een beetje fris, maar 
Ebok sprong zonder enige twijfel de rivier in om de vissen letterlijk 
door de netten te jagen. Hij maakte hierbij geluiden en agressieve 
bewegingen. Ook porde hij met een tak op bepaalde plekken in de 
rivierbodem. Bij het inhalen van het eerste net zaten bijna 10 grote 
vissen. De mazen van het net waren groot, zodat alleen grote vissen 
gevangen konden worden. De vissen waren rond de 40 cm lang en de 
meesten werden met een stuk hout doodgeknuppeld, omdat ze anders de 
boot uit zouden kunnen springen.</P>

<br clear=all><H1>Onze woonomgeving voor de komende dagen...</H1>
<P>We voeren nog een aantal uren verder totdat het varen steeds moeilijker 
werd. We lieten ons op een geschikte plek afzetten. Volgens Richard's 
horloge waren we zo'n 500 meter boven het zeeniveau. Ebok vroeg aan 
mij of we nog een vis wilden hebben. Ik knikte waarna Ebok mij zo'n 
glibberig ding aangaf. Hij was dood, maar het slijm kwam tussen de 
schubben door naar buiten, zodat ik hem goed moest vasthouden. Ik 
leerde het beest bij de kieuwen vast te pakken voor meer grip. Steven 
en Ebok waren al enkele meters omhoog geklommen waar een klein vlak 
gedeelte was voor ons kamp. De oever was zo steil, dat ik met die vis 
nauwelijks naar boven kon. Steven vond het heel leuk toen ik hem 
vroeg of hij die glibberige vis even aan wilde pakken. Not!!! 
<br clear=all><table align=right cellspacing=2 cellpadding=0><tr>
<td width=424><img align=left src="1a00b.jpg" border=2></td></tr>
<tr><td width=424><h3 align=right><a href='rt_jungle.html'>Hier</a> werden we gedropt in de jungle. Deze plek zou ons
kamp worden voor de komende dagen. We roosterden hier een vis die Ebok (links)
ons gegeven had.</h3>
</td></tr></table>
We betaalden Ebok en hij maakte nog een vuurtje voor ons. Dat duurde nog 
best wel lang, want de lucht was erg vochtig en al het hout was nat. 
Uiteindelijk moest zijn zippo-brandstof gebruikt worden. We waren 
echt in de jungle: zeer vochtig, schemerig en vrijwel geen directe 
zon. Richard mocht van mij een stok door de strot van de vis duwen 
welke we vervolgens boven het vuur hingen. Nu was het voor Ebok en 
Jelayan tijd om te vertrekken. Het was duidelijk zichtbaar dat ze het 
wel vreemd vonden om ons <a href='rt_jungle.html'>hier</a> achter te laten en Ebok vroeg of we 
echt niet mee terug wilden. Nadat ze weg gingen, waren we voor de 
volle 100% op onszelf aangewezen. Eindelijk real survival!</P>

<H1>Overleven is een full-time job!</H1>
<P>We verbeterden het vuur, en aten uiteindelijk de vis (sema) op. Toen 
zijn we aan de tent gaan werken, want die moet te allen tijde voor 
het donker opgezet zijn. Het bleek verreweg de moeilijkste keer tot 
nu toe, want er was maar weinig hout dat we gemakkelijk konden 
wegzagen. Alle bomen, boompjes en lianen waren in elkaar verstrengeld, 
zodat ik voor het omzagen van een boompje meer dan 10 andere takken 
of lianen moest doorhakken c.q. zagen. De <a href='je_tools.html'>parang</a> van Steven was hier 
bijna onmisbaar. Tijdens het hout zoeken sprong er een enorm groot 
insekt op mijn hand. Ik voelde zijn poten op mijn huid klemmen. Het 
was een soort sprinkhaan van zo'n 10 &agrave; 15 cm groot. Ik schrok me 
werkelijk 't apelazarus en viel van de omgevallen boomstam waarop 
ik stond!</P>
<P>Het duurde al met al zo'n 2,5 uur voordat de tent hing. 
Daarna moesten we vrijwel meteen aan het vuur beginnen. De theorie 
uit de Nederlandse survival-boekjes lijkt allemaal zo simpel, maar 
ook het vuur stabiel aan krijgen duurde ruim 2 uur! Werkelijk niets 
brand goed wanneer het nog niet heet is. Zelfs lucifers branden niet 
meer nadat ze even in de open (vochtige) lucht gelegen hebben. Drie 
maal hebben we een flinke scheut benzine gebruikt, maar zelfs dat 
hielp niet om een vuurtje aan te houden. We stonden op het punt om 
dan maar de benzinebrander te gebruiken. Deze hadden we eigenlijk 
alleen voor nood mee. Ik kon het niet uitstaan en begon het 
allerdroogste en dode hout dat we konden vinden te splijten. 
Vervolgens maakte ik zeer fijn schaafsel. Het vergde allemaal erg 
veel geduld, maar uiteindelijk wist ik met behulp van schaafsel, 
lucifers, een waxinelichtje, een aansteker en vele kleine dode takjes 
een vuurtje aan te krijgen. Al snel werd het een klus voor twee 
personen om het vuur aan te houden. Steven wapperde met mijn pet 
boven het vuur om zo veel mogelijk verse zuurstof bij het vuur te 
krijgen. Toen het vuur stabiel was, was het inmiddels donker. Het 
was een echt overwinningsgevoel dat we zoiets simpels als een vuurtje
hadden.</P>

<H1>'s Avonds: beestjes, beestjes en geluiden</H1>
<P>Richard had in de tussentijd het vlees van het wilde zwijn dat we 
gekregen hadden, keurig in stukjes gesneden. Met ketjap, sambal en 
rijst konden we die kleine twee kilo vlees gemakkelijk op. De planning 
was namelijk om het vlees 's middags op te eten. In het donker hoorden 
we talloze geluiden van krekels, andere insecten en vooral apen. Overdag 
hadden we al veel grote vlinders gezien, maar nu wemelde het van de 
vuurvliegjes. Zodra we klaar waren met eten, begon het hard te regenen. 
Snel alle spullen opruimen en orde scheppen! Het vuur was net onder 
de luifel zodat we nog thee en koffie konden nemen. Het zeil van de 
tent bleek toch niet helemaal goed gespannen te zijn (het uiterlijk 
van de tent wordt immers bepaald door de positie van de omliggende 
bomen). Op het tentzeil verzamelde zich een plas water. Met bijna 
geen kleren en met mijn slippers aan repareerde ik met Steven de tent op 
een professorische wijze met houtjes, touw en stenen. Tijdens de thee 
en koffie had ik mijn slippers aan gelaten. Ik werd twee keer gebeten 
door een grote mier. Die pijn is heel intens, maar duurt gelukkig kort. 
De mieren bleken zelfs dwars door onze broeken te kunnen bijten. Zodra 
je je verplaatste en daardoor een mier beknelde, nam het beest wraak 
door te bijten. 's Nachts regende het weer hevig en Steven's deel van 
de tent werd nat. Vanaf 1:00 uur heeft hij niet meer kunnen slapen.</P>
<A HREF="dag2709.html">Naar de volgende dag</A>  |  <A HREF="je_start.html">Index</A>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR>

</BODY></HTML>
